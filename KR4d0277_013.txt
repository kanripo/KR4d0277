# -*- mode: mandoku-view; -*-
#+TITLE: 客亭類稿
#+DATE: 2015-08-25 00:02:17.730371
#+PROPERTY: ID KR4d0277
#+PROPERTY: BASEEDITION WYG    
#+PROPERTY: JUAN 卷十三
<pb:KR4d0277_WYG_013-1a>¶
欽定四庫全書¶
　客亭類稿巻十三　　　　宋　楊冠卿　撰¶
　　古律編三¶
　　近體詩¶
　　　庭草¶
庭草凄餘碧江風吹早寒帶圍愁裏減詩律病中寛隠¶
几閑留客迎門懶不冠蕭然有真處未易俗人看¶
　　　别襄陽帥¶
<pb:KR4d0277_WYG_013-1b>¶
淮海棠隂巳著行却移小隊入襄陽江山尚帶戎馬氣¶
齋閣遽聞編簡香自昔聲名滿梁楚向來為政壓龔黄¶
風流髙出山翁上不用擎鞭問葛疆¶
　　　宿前崗鋪¶
老去心猶壯天邊嵗欲除喜行新過路如讀未看書溪¶
水縈囘浄人家逺近居梅花正愁絶薄暮雨疎疎¶
　　　暮雨¶
飄飄為客久在在與春期暮雨森寒意花香閟舊枝看¶
<pb:KR4d0277_WYG_013-2a>¶
成南國老慚誦北山移已悞世縁惡懷哉歸去遲¶
　　　無題¶
鶯語丁寧隔曉忩露翻紅藥闘新粧玊笙莫作相思調¶
猶恐春歸得見郎¶
　　　記夢¶
欹巖松檜轉龍蛇洞户仙人字少霞烱烱長眉非是畫¶
翠翹斜倚碧桃花¶
問訊人間㡬日期謂言何處是瑶池玊盃飲罷夢中醉¶
<pb:KR4d0277_WYG_013-2b>¶
不記神遊話别時¶
　　　壬午雜詩¶
黄屋非堯意謳歌有啟歸德參羲昊古事與漢唐非喜¶
氣傳千嶂皇風浹九圍功成詎無日智勇舊沈機¶
寒甚王親駕春歸敵請和北軍方擁衆小戍或投戈形¶
勢中朝壯衰離偽境多燕雲可中裂豈限白溝河¶
不逆强鄰詐須當報使囘君恩固寛大敵意毎嫌猜義¶
舉初難廢兵端莫浪開要知情偽審往事驗方來¶
<pb:KR4d0277_WYG_013-3a>¶
闗内攻城戰淮東却敵兵敗亡初妄作狼狽坐虚名賊¶
勢雖亡命君心實好生不知他日事誰築受降城¶
巳分依人老猶期振袂還有愁供白髪無力買青山北¶
駕方傳蹕西師已度闗孤臣憂國泪東首落餘澘¶
　　　寄别友生馬千里¶
秋鴻社燕㡬時休萬里無家天盡頭青蒻緑蓑今巳辦¶
江湖歸去老漁舟¶
瘴雨蠻烟道路賖囊書匣劒是生涯海山佳處能相憶¶
<pb:KR4d0277_WYG_013-3b>¶
好寄新詩鴈字斜¶
　　　齊安¶
寂寞東坡對竹樓兩公陳跡是前脩津亭倚柁還商子¶
雪後獨為江上遊¶
隻輪不返笑曹瞞赤壁空臨江水寒想得周郎鐃鼔競¶
小喬相與對春山¶
　　　病後暑退¶
寛作遲留計難期嵗月功方驚䑕輩舞未覺馬群空度¶
<pb:KR4d0277_WYG_013-4a>¶
暑蘇病骨涉秋悲候蟲長江二千里只欠一㠶風¶
　　　甲申嵗作¶
渺渺氷雪盡欣欣花柳蘇江澄炫初日沙潤茁新蔞乆¶
客亦勞止我行猶載驅乾坤如許大何處著吾廬¶
急雨來排難餘蒸頓解嚴時蜩鳴露柳客燕度風簾屈¶
指秋無㡬安心氣自恬夜涼都不寐落月瑩虚簷¶
　　　讀杜工部集¶
平生忠義不忘君末路升沈付九原千古神交真未泯¶
<pb:KR4d0277_WYG_013-4b>¶
一時人事可重論摩娑醉眼朝廷在消息他鄕弟妹存¶
獨閱遺編堪墮淚秋忩燈火雨昬昬¶
　　　讀親征詔¶
詔語深醇告萬方便知九鼎不勞扛波臣奔走扶黄屋¶
約束風濤過大江¶
君王神武不恬兵氣讋中原一掃平可笑西江喜歸客¶
便裝行橐待還京¶
　　　塞上雪中¶
<pb:KR4d0277_WYG_013-5a>¶
雪色迷江國人誰入蔡城忩虛元自白梅破不勝清佳¶
客苦難喚清尊只細傾吾衰便静退不忍浪談兵¶
　　　代别張憲¶
澤國春强半餘寒燕子飛絶知懸榻久故作買舟歸嵗¶
月空荒老行藏有是非功名遊戯爾此意尚依稀¶
老去安為客春來不着家江湖遂良覿身世入長嗟處¶
死寜無地謀生信有涯分㩦感時節楊柳又藏鴉¶
　　　回紋四時¶
<pb:KR4d0277_WYG_013-5b>¶
輕風透幕羅衾薄滿萼嬌紅綴小桃明月對愁縈錦字¶
斷絃空暗紫檀槽¶
氷盤瑩静風簾闔酪粉甞殘日影曛稜枕印紅斜玊頰¶
碧山揎䄂整輕雲¶
紋簟挹香餘汗粉緑眉攢恨舊愁新焚香夜拜初生月¶
暮色忩紗薄霧勻¶
霜驚葉落催寒曉夢破人愁覺夜長香暗折梅初㸃玊¶
鏡鸞呵手試新粧¶
<pb:KR4d0277_WYG_013-6a>¶
　　　九里松六言¶
風聲不㫁天籟鐘韻初知日曛人語驚飛幽鳥馬蹄踏¶
破輕雲¶
　　　王幹竹枕甚簡古客有得之者為賦二絶¶
榮枯已熟槐安境妄幻敢藏鴻寶書一節黒甜參巳透¶
漆園胡蝶浪分疎¶
夜明已賜虢國姊曲肱又属東家丘娯寢有人君得計¶
睡鄕留我取通侯¶
<pb:KR4d0277_WYG_013-6b>¶
　　　呉江道中¶
野色蒼煙濶蓬籠宿雨開湖光與天接林彩覺春回心¶
事歸雙鬢年華付一盃松江元赴海流駛更須催¶
壞郭郊丘裏長橋煙浪問幽花經雨潤獨鳥受風還春¶
水圍叢薄晴雲吐亂山莫將呉越恨添入二毛斑¶
　　　即事¶
歡悰憑淺酌衰相怯單衣詩向貧中好春從雨際歸氣¶
寒憂麥瘦桑濕恐蠶饑豫學田園計他時恐願違¶
<pb:KR4d0277_WYG_013-7a>¶
人事悲懽裏交情冷暖中山林催晚計顔面久秋風有¶
傳記耆舊無書問子公反闗違世久幽事亦忽忽¶
未辦因人出時歌不我過墨泓雲脚亂藥鼎雨聲多三¶
篾閱浮世把茆營懶窠肯將猶在舌容易説干戈¶
　　　讀書¶
憂世終何補忠懷悵不平收囘長太息翻作短歌行是¶
事且復置今人誰可盟湘中千樹橘墨墨了餘生¶
　　　題凌波采蓮圖¶
<pb:KR4d0277_WYG_013-7b>¶
綽約風姿雲霧衣波心新月映明輝更深折得清香去¶
煙靄不知何處歸¶
　　　歸塗春晚¶
待得春歸人亦歸風花撩亂撲征衣清香十里茶䕷路¶
零落珠幢對晚暉¶
㸃㸃更籌清夜徂昬昬鄕月𤨏忩虚夢囘忽聽狂風雨¶
明日前村花更疎¶
蹔解征驂野水湄巻衣上馬夜何其客愁政自不堪説¶
<pb:KR4d0277_WYG_013-8a>¶
殘月一聲聞子規¶
　　　山茶¶
緑葉巃嵸襯渥丹疎林殘雪尚班班先驅特為東君至¶
怕向春風桃李間¶
　　　道間所見¶
窄窄山腰路娟娟屋角花谿囘蔽脩竹鷗暖戱春沙¶
　　　夾江¶
雨洗山容净江流塞水通征塗萬烟樹行色一秋蓬黯¶
<pb:KR4d0277_WYG_013-8b>¶
澹平郊霧清徐邃谷風直須歌緩緩莫作去怱怱¶
麥浪浮濃緑山眉暈逺青光風來婉娩客意獨伶俜回¶
鴈鳴何許輕鷗下逺汀人家總幽隠煙雨竹門扄¶
　　　漫題¶
著雨林花暗敲風檻竹幽翠屏疎得夢紅葉忽驚秋¶
　　　適安旅次¶
山郭蕭條晚秋堂窈窕深輕寒籠暮靄横吹度疎砧叢¶
竹深藏翠孤雲帶晚陰淹留有幽趣不礙短長吟¶
<pb:KR4d0277_WYG_013-9a>¶
檻蒲行碧瘦林葉得紅深客子倦長夜居人催暮砧風¶
梢忩紙急月轉藥欄隂高枕已無睡寒螿休苦吟¶
　　　曉思¶
山鳥春猶噎城烏曉亂啼危譙初罷角落月巳催鷄地¶
逈來何事家遙夢到迷片懷如許惡深覺負𤓰畦¶
　　　雪後¶
野日茅茨短荒村霰雪餘溪流山足裂谷逈鳥聲虚矯¶
首懷新隠歸忩有舊書殘年甘飽飯何必事名譽¶
<pb:KR4d0277_WYG_013-9b>¶
　　　觀諸園接花菓¶
花木聊觀化芳菲觸處同大都知嵗晚各自占春風巧¶
着移根力陰争造物功化鈞均播埴此理杳冥中¶
　　　寒食雨中¶
無家可耐異鄕何恠底愁邊萬感多今夜雨昬山月暗¶
泪痕元不減金波¶
晚風一再花狼籍春去怱怱不可尋蜂蝶亦如人意薄¶
便無消息到牆陰¶
<pb:KR4d0277_WYG_013-10a>¶
　　　渡口¶
欲繫孤舟日己斜秋霜一岸着蒹葭若為喚得愁魂醒¶
柱杖穿沙尋酒家¶
　　　絶句¶
東閣官梅巳退粧逺村沙柳發新黄遙知歸去西江路¶
定有飛花觸地香¶
忽憶前時小院歸杏花牆角兩三枝夜香燒斷黄昬月¶
縹緲憐家玊笛吹¶
<pb:KR4d0277_WYG_013-10b>¶
　　　始覺¶
始覺躬耕晚從誰話此情但能安食息敢復計聲名留¶
滯煩書信驅馳愧友生有懷愁不盡歸鳥暮雲横¶
　　　自檇李至毘陵道中¶
風捲雲歸雨忽晴月輪安穏上青㝠恠來枕底流泉急¶
去去短桅初不停¶
朱槿碧蘆相間栽蓬棚車水過塍來茸茸秋色濃如染¶
己有陂塘似鏡開¶
<pb:KR4d0277_WYG_013-11a>¶
極目雲天意巳舒迎人草樹緑扶疎望中孤塔松江近¶
便有小舡來賣魚¶
滿目江山無限情夫差城郭暮雲平當時不競黄池長¶
一再何由致越兵¶
晉陵城東窣堵坡兩尖髙並下臨河昔年曽醉鄰牆酒¶
卧聽扁舟唱踏歌¶
　　　癸卯春雜用古語繼呉監簿水月即事¶
霜日炫晴晝意行春色隨平林花淡淡荒墅草離離竹¶
<pb:KR4d0277_WYG_013-11b>¶
徑通幽處山雲薄暮時壺觴情未極飛鞚返青絲¶
　　　為谷隐和虞參議韻¶
誅茅祇合老僧龕一笑欣陪塵尾談天末𡨕鴻方避弋¶
遼東白豕忍懷慚折腰我已宦情薄嚼蠟誰言世味甘¶
萬事轉頭俱夢幻試將此語静中參¶
　　　谷隠之東芍藥酴醿涉夏尚有存者籜龍頭角¶
　　　且森列于前次前韻呈九江趙使君¶
衣鉢相傳書一龕晴忩時許聽名談詩成與客探囊取¶
<pb:KR4d0277_WYG_013-12a>¶
句好令人下筆慚别墅經春花未老芳畦過雨薺尤甘¶
明朝更欲從公去玊版堂頭作小參¶
　　　歸自淮右讀楚辭有感¶
憶昔淮山戰骨髙行人持節過臨洮匣中劒氣徒干斗¶
䄂裏綸鈎莫釣鼇世事從來兩蝸角男兒不遇一鴻毛¶
功名槐國吾深省痛飲何妨讀楚騷¶
　　　頃嵗如番禺與慶傳十六兄遇上饒後五年胥¶
　　　㑹于霅時太學増置生試竟不遂志將别去理¶
<pb:KR4d0277_WYG_013-12b>¶
　　　朱方棹因詠昔人風雨對床之語慨然有感作¶
　　　是詩¶
囊空未辦買山錢壯志隨人祗自憐千里鄉闗愁夢裏¶
㡬年踪跡瘴江邊回溪重困南摶翼異縣還尋東去船¶
何日蒼崖結茅屋與君風雨對床眠¶
　　　繼詩社諸友韻¶
休將龜筴問窮通往事邯鄲午枕中南郭吹竽羞濫食¶
北山運畚笑愚公酒邊賴有賡酬在客裏還欣臭味同¶
<pb:KR4d0277_WYG_013-13a>¶
得句不妨頻寄我從今莫效馬牛風¶
　　　復用前韻且約㩦琴尋花下之盟¶
吟牋寫就訊難通人在千巖紫翠中談笑尊罍有餘樂¶
交遊氣概壓羣公忘年許締金蘭好佳處何妨杖屨同¶
我欲㩦琴坐花底乞君妙曲奏松風¶
　　　淮楚春晚病中¶
絶塞驅馳有底忙病餘歸思遶江鄕鴈飛不到楚天逺¶
蝶夢何堪春晝長滿地香紅初過雨一簾風絮正斜陽¶
<pb:KR4d0277_WYG_013-13b>¶
愁邊賴有新詩在强劈吟牋付錦囊¶
　　　遊交廣用帳幹趙德縱韻¶
家聲久矣愧長楊浪説男兒志四方鼎鼎百年半流落¶
悠悠萬里益凄涼羇懷嶺表芙蓉幕歸夢江南雲水鄕¶
欲訪匡廬近消息試憑征鴈到潯陽¶
　　　琴久不作客問其故戯為説偈¶
昭琴不鼔任虧成澤畔行唫且獨醒自信榮枯本同轍¶
誰云得喪有殊形古今㡬見桑田變日月常循晝夜經¶
<pb:KR4d0277_WYG_013-14a>¶
去去來來祇如此風前别調不須聽¶
　　　代秦幹上刑部張尚書(津/)¶
疇昔持衡氷鑑清議刑今去刻為明坐令几閣文書静¶
馴致齋居獄訟平疏闊漢朝新禁網風流廷尉舊家聲¶
哀窮悼屈心如砥應笑張湯有重輕¶
平生報國劒鋩寒萬里漂流困一簞貧劇方思毛義檄¶
歸來却戴楚囚冠解驂舊事無人繼慟哭窮途祗自嘆¶
倚伏循環知有待春回寒谷在毫端¶
<pb:KR4d0277_WYG_013-14b>¶
　　　繼朱叔謙所寄韻¶
湖海三十載窮觀未見書文章耻沿襲體製薄浮虚老¶
去情懷惡生平習氣除交親應笑我術業廢三餘¶
　　　王鷗盟别去乆之有詩繼韻¶
急槳衝煙去奚奴喚不譍清唫繼囊錦妙句琢壺氷天¶
逺暮雲碧江寒秋練澄懷人心欲折愁坐對青燈¶
　　　秋日懷松竹舊友¶
松竹隠君子别來安穏不音書遲寄鴈風雨又驚秋金¶
<pb:KR4d0277_WYG_013-15a>¶
井葉黄落青燈人白頭客懷難着語誰共賦牢愁¶
烏兔不停軌蒹葭鬢巳蒼囊空㩦古錦賦未奏長楊林¶
下松風曲爐邉栢子香朝昬作禪供榮辱巳俱忘¶
　　　倦遊¶
歸去陶彭澤重來丁令威逢場真戯劇閱世識危機蠻¶
雨沾烏帽京塵黯素衣回頭今自笑三十六年非¶
　　　水亭晚坐¶
煙波渺渺白鷗雙逺樹微紅襯夕陽坐久江風起蘋末¶
<pb:KR4d0277_WYG_013-15b>¶
馮夷借我一襟涼¶
　　　詩僧常不輕以梅花句得名于時雪後踏月相¶
　　　過論詩終夕退得二絶以謝¶
十年袖裏梅花句夢遶江南煙雨村今日相看更愁絶¶
天低雲淡月黄昬¶
荒江落日孤鴻影逺趂幽人踏月來雪屋雲林淡相對¶
月邊依約有寒梅¶
　　　題張安國舎人平沙落鴈圖¶
<pb:KR4d0277_WYG_013-16a>¶
渚雲低壓雲山暮煙素横空落日斜秋老江鄕稻粱熟¶
一行征鴈下平沙¶
　　　九江春半雨中寒甚忽見梨花¶
江城一雨春强半寒色着人芳信遲賴有梨花遮病眼¶
一枝帶雨出疎籬¶
　　　乙未秋賦不遂志歸寓水村¶
歸來不負白鷗盟要聽雲山韶濩聲鐘鼎軒裳非我事¶
從教水到自成渠¶
<pb:KR4d0277_WYG_013-16b>¶
　　　自仙潭治歸舟呈王鷗盟¶
江頭重整舊漁衣觸起眠沙鷗鷺機煙渚蘆花留不住¶
葉舟還趂夕陽歸¶
絶嶂雲烟乍有無蒼崖茅屋近何如西風拍手喚征鴈¶
恐有平安錦字書¶
扁舟夜泊蓼花叢曉挂風㠶苕水東擬辦盖頭茅一把¶
十年湖海浪飄蓬¶
江村煙雨暗霏微正是鷗盟得句時雨後屏山展新緑¶
<pb:KR4d0277_WYG_013-17a>¶
更煩摹冩送新詩¶
　　　次韻王鷗盟秋日郊居即事¶
老去柴桑晝掩闗悠然得意在南山忘言妙處無人解¶
目送孤鴻天際還¶
不貪薏苡與明珠曳屣狂歌信杖扶誰道先生貧徹骨¶
先生清處若氷壺¶
松菊依然遶舊廬西風歸興動鱸魚歸來有酒輒成醉¶
旋摘秋園雨後蔬¶
<pb:KR4d0277_WYG_013-17b>¶
　　　次李提舉桂花韻¶
緑帷深䕶黄金粟嫵媚似嫌紅粉粧年來不作廣寒夢¶
喜對孤標時踞床¶
人間初未識奇木子落蟾宫秋政芳託根底事在幽谷¶
要伴清都山水郎¶
　　　春雨未霽有載歌姬遊道場山者¶
濛濛煙雨暗空山驕馬行春翠袖寒待得春風捲雲幕¶
却愁春色又闌珊¶
<pb:KR4d0277_WYG_013-18a>¶
　　　塞上與鄭將夜飲¶
白髪將軍夜枕戈樓蘭未斬奈愁何挑燈看劍淚如洗¶
那聽蕭蕭易水歌¶
幾年京洛暗飛塵老上龍庭恨未焚安得君王倚天劒¶
提㩦直上決浮雲¶
　　　次韻李提舉秋日雜詠¶
羊坂路歧險燕巢生計疎萍蓬三尺劒衣鉢一床書葉¶
露泣金井櫩牙挂玉鈎䰟清了無寐詩思不禁秋¶
<pb:KR4d0277_WYG_013-18b>¶
　　　次歸耕堂稀字韻¶
精忠貫日古來稀帷幄從容扈六飛風虎雲龍方際㑹¶
故鄕未許我公歸¶
神京千里鴈書稀闗塞傳聞驛騎飛報道天驕遁沙漠¶
衮衣行從翠華歸¶
功業汾陽千載稀龍庭單騎去如飛笑談整頓乾坤了¶
黄鉞金鉦奏凱歸¶
湖山春老杏花稀栁絮漫空作雪飛横槊賦詩有餘暇¶
<pb:KR4d0277_WYG_013-19a>¶
不妨倒載送春歸¶
　　　又用韻¶
弱水蓬山到者稀凌空須仗羽輪飛羣仙拍手山頭笑¶
笑我漂零胡不歸¶
窮巷無人車轍稀尋巢燕子故飛飛似嫌茅屋太低小¶
廣厦千間欣有歸¶
杏壇鏗爾瑟聲稀劒佩三千羽蓋飛獨對春風吟咏處¶
從今願學舞雩歸¶
<pb:KR4d0277_WYG_013-19b>¶
　　　乙巳春次中隠先生韻¶
宻勿籌帷今㡬春故山猿鶴尚闗情中書歴徧令公考¶
樂道要從莘野耕¶
種滿人間桃李春門闌舊物詎忘情江湖若也有閑地¶
着我一犁春雨耕¶
　　　挽葉南仲¶
疇昔丈人行典型詩禮家剛方排武叔詞賦敵張華造¶
膝陳經濟凝旒屢嘆嘉他年想遺烈拊髀諒興嗟¶
<pb:KR4d0277_WYG_013-20a>¶
　　　次韻王宣幹秋懷¶
囊錐脱頴乆峥嶸劒氣干霄恨莫平江左方思見王𨗳¶
兒曹誰敢吏淵明悲秋欲賦情難極憂國忘言酒細傾¶
髙卧東山嵗將晚何如一起為蒼生¶
　　　送堵脩逺歸湖城¶
十載讀書松竹林壺觴歌詠有知音君今别我市朝去¶
誰伴寒忩擁鼻吟¶
雲卧江村煙樹林懸知出岫本無心亭臯若也有歸鴈¶
<pb:KR4d0277_WYG_013-20b>¶
得句不妨頻寄音¶
　　　西樓¶
平頭四十誤儒冠獨立西樓憂萬端兩鬢飄蕭半華髮¶
羞將勲業鏡頻看¶
　　　次韻葉無咎梔子花¶
樓石山前薝蔔花品題從昔属詩家君看五字齊梁句¶
句好當令屈宋衙¶
　　　從郭中隠覔酒併呈張君量¶
<pb:KR4d0277_WYG_013-21a>¶
百斛龍文鼎可扛揮毫曽寄碧油幢酒兵若有三千騎¶
肯向詩壇築受降¶
　　　又示同志¶
寂寂寥寥揚子居雲山相對一床書無人載酒問奇字¶
自把殘編時巻舒¶
　　　歸途用李泉野韻¶
乾坤萬古㡬昬曉兔走烏飛不暫停去日荻花秋索索¶
歸時芳草又青青¶
<pb:KR4d0277_WYG_013-21b>¶
　　　癸丑生朝舟行有感¶
懸弧初度日鞠育念劬勞未了詩書債見輕兒女曹争¶
知兩蝸角等是一鴻毛所貴盡忠孝結交英與豪¶
　　　題畫扇¶
斷橋流水小舟横卧看林梢素月明雙鶴不知何事舞¶
風前時送九皋聲¶
　　　與金陵傅漕余預鄕薦時傅兄持文衡¶
著作承明近玊堂云何持節尚為郎運儲巧思蜀諸葛¶
<pb:KR4d0277_WYG_013-22a>¶
攬轡澄清漢范滂自昔謀猷資啟沃于今軍國欠平章¶
商巖事業公須繼好趂春風朝未央¶
鄕書憶昔獻賢能姓字曽叨天府登闕里摳衣欣附鳯¶
雲程歛翼愧飛鵬流年自信一彈指末路誰憐三折肱¶
若見金昆問消息為言霜鬢巳鬅鬙¶
　　　繼韓尚書春日舟行韻¶
河水拍堤清且漣堤聮南陌與東阡浮家泛宅苕溪路¶
老却春光又一年¶
<pb:KR4d0277_WYG_013-22b>¶
蜀魄思歸晝夜啼漆園蝴蝶夢魂飛簞瓢陋巷心如水¶
惟有顔淵殆庶幾¶
　　　與鄂州都統張提刑¶
五雲樓閣武昌宫曽挫曹瞞百萬雄今古興亡付流水¶
江山彈壓賴元戎折衝尊俎笑談裏極目闗河指顧中¶
凖擬明年㑹京洛為君沽酒醉春風¶
貔虎雲屯細柳營旌旗號令轉精明人言郤縠詩書帥¶
自有孫卿仁義兵闗塞金湯今奠枕江淮草木舊知名¶
<pb:KR4d0277_WYG_013-23a>¶
家聲凜凜漢人傑看取籌帷功業成¶
江湖疇昔受恩深嵗晚漂流傷客心雨檝風㠶倦行役¶
雪車氷柱少知音價髙肯羨連城璧才謭難希諛墓金¶
但得扁舟從此去成虧寜復問昭琴¶
　　　和京尚書上元日同禁從遊鳯山韻¶
苔封石磴遶層欄欄外行厨薦玊盤座揖湖山詩興逺¶
氣吞雲海酒盃寛籃輿竟日有餘樂蓮市只今無此歡¶
我愧么微難接武飛牋亦欲寄青翰¶
<pb:KR4d0277_WYG_013-23b>¶
　　　洪溪口¶
短短桃華宿雨餘風輕春水縠紋鋪柁師苦要貪行色¶
不肯繫舡尋酒酤¶
　　　臘梅四絶¶
遊蜂辛苦事芳菲嚼蘂偷香釀蜜脾還被東風巧收拾¶
又隨春色上南枝¶
枝上編鐘萬顆垂凌寒傲視雪霜姿從今疎影暗香句¶
不數西湖處士詩¶
<pb:KR4d0277_WYG_013-24a>¶
塗黄不學漢宫粧一㸃檀心萬斛香嚼蠟我今忘世味¶
羞將花譜細平章¶
阿嬌厭貯黄金屋洗盡鉛華兒女粧香䰟寒夜伴幽獨¶
青燈相對吟胡床¶
　　　同韓呉二寺丞飲西湖梅花下酒酣繼韓韻¶
冉冉山雲薄暮時壺觴歌詠欲忘歸一盃且為梅花醉¶
莫待梅花作雪飛¶
　　　港口¶
<pb:KR4d0277_WYG_013-24b>¶
野寺雲山逈人家煙火稀水腥漁市近帆落晚風微拂¶
樹昬鴉去迎&KR0657;白鳥飛吾生樂江海猶恐與心違¶
